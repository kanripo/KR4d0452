# -*- mode: mandoku-view; -*-
#+TITLE: 還山遺稿
#+DATE: 2015-08-25 00:09:49.176708
#+PROPERTY: ID KR4d0452
#+PROPERTY: BASEEDITION WYG    
#+PROPERTY: JUAN 卷下
<pb:KR4d0452_WYG_002-1a>¶
欽定四庫全書¶
　還山遺稿卷下¶
　　　　　　　　　　　　　元　楊奐　撰¶
　五言絶¶
　　録汴梁宫人語(十九首/)¶
一入深宫裏經今十五年長因批帖子呼到御床前¶
嵗嵗逄元夜金蛾閙簇巾見人心自怯終是女兒身¶
殿前輪直罷偷去賭金釵怕見黄昏月殷勤上玉堦¶
<pb:KR4d0452_WYG_002-1b>¶
翠翹珠掘背小殿夜藏鈎驀地羊車至低頭笑不休¶
内府頒金帛教酬賀節盤兩宫新有㫖先與問孤寒¶
人間多棗栗不到九重天長被黄衫吏花攤月賜錢¶
仁聖生辰節君王進玉巵壽棚兼壽表留待北還時¶
邉奏行䑓急東華夜啟封内人催歩輦不候景陽鐘¶
畵燭䨇䨇引珠簾一一開輦前齊下拜歡飲辟寒杯¶
聖躬春閣内只道下朝遲扶仗嬌無力紅綃貼玉肌¶
今日天顔喜東朝内宴開外邉農事動詔遣教坊囬¶
<pb:KR4d0452_WYG_002-2a>¶
駕前䨇白鶴日日候朝囬自送鑾輿去經年更不来¶
&KR0541;覺文書静相將立夕陽傷心寕福位無復夜薰香¶
二后睢陽去潜身泣到明却囬誰敢問校似有心情¶
為道圍城乆粧奩閫犒軍入春渾㫁絶饑苦不堪聞¶
監國推梁邸初頭静不知但疑墻外笑人有看宫時¶
别殿弓刀嚮倉皇接鄭王尚愁宫正怒含淚強添粧¶
一向傳宣喚誰知不復還来時舊鍼線記得在忩間¶
北去遷沙漠誠心畏從行不如當日死頭白若為生(元/文)¶
<pb:KR4d0452_WYG_002-2b>¶
(類/)¶
　　酬昭君怨¶
玉貌辭金闕貂裘擁綉鞍將軍休出戰塞上雪偏寒(同/上)¶
　　逰嵩山(十三首/)¶
　　轘轅坂¶
盤盤十二曲石嶺瘦峥嶸脚底有平地何人險䖏行¶
　　太室¶
茂陵骨已朽萬嵗恐虚傳莫上中峯頂秦城隔暮烟¶
<pb:KR4d0452_WYG_002-3a>¶
　　少室¶
方若植嵬冠森若削寒玉明月夜中逰誰家借黄鵠¶
　　啟母石¶
頑石本在世啟母人亦知可憐宋太后死罵寕馨兒¶
　　少姨廟¶
路傍䨇闕老蔓草入荒祠時見山家女燒香乞繭絲¶
　　盧嵓¶
避名名自在身瘠道還腴未到千年後空嵓已姓盧¶
<pb:KR4d0452_WYG_002-3b>¶
　　龍潭¶
壮哉昌黎筆談笑排佛禍不言動鬼神翻疑觸雷火¶
　　五渡水¶
幾時落東溪曲折卧天漢語似登山人可飲不可盥¶
　　測影䑓¶
一片開元石愈知天地中今宵北忩夢或可見周公¶
　　箕山¶
土階堕渺茫多少曹與馬底事住青山近代無讓者¶
<pb:KR4d0452_WYG_002-4a>¶
　　頴水¶
邂逅洗耳翁去飲上流水此日倘相逄黄犢應渴死¶
　　卓鍚泉¶
大士傳心要諸方叩道𤣥至今卓錫地瑩徹有遺泉¶
　　巢翁塚¶
既知田間樂焉知田間苦惟是唐虞朝所以有巢父¶
　五言律¶
　　泊老鸛觜¶
<pb:KR4d0452_WYG_002-4b>¶
衮衮風生觜娟娟月印沙船頭平壓浪棹尾旋成花老¶
去長為客愁来轉憶家䨇栖踈影裏羡殺栁橋鴉¶
　　青峯寺哭燦然弟¶
長别惟生死難忘是弟兄但吾今到䖏想汝昔曽行鄉¶
社三年阻兵戈一夢驚青山風雨夜此去更傷情¶
　　晚至青口¶
長年困行役短髪易飄零世事驚春夢交情散曉星燒¶
痕侵路黒栁色夹堤青落日明霞底原情動鶺鳹¶
<pb:KR4d0452_WYG_002-5a>¶
　　次荅正卿¶
客愁青鏡裏歸夢白鷗邉故國人何在新秋月又圓米¶
鹽逄此日詩酒負殘年長羡平林鳥䨇飛入暮烟(俱五/倫詩)¶
　　司完顔惟洪至樓觀聞耗(石刻在/樓觀)¶
蓬莱隔滄海虎豹䕶天闗白髪知誰免青牛竟不還茶¶
分丹井水詩入草樓山頋我負何事區區鞍馬間¶
　　宿草堂二首¶
(闕/)　逍遥苑千年羅(闕/)家荒林藏屋小細逕逐溪(闕/)¶
<pb:KR4d0452_WYG_002-5b>¶
檜今何在瑞蓮春自花山靈憎俗駕朝暮白雲(闕/)¶
(闕/)寺人蹤㫁幽溪野性便魚鬚分浪細虎跡印沙圓(闕/)¶
　偷僧飯饑蚊破客眠獻芹吾豈敢直欲&KR1263;山田¶
　　寄商孟卿¶
無窮惟永日有盡是流年白髪誰能免丹經恐妄傳㑹¶
心人徤否到䖏冡纍然衮衮風波地方思萬里船¶
　　河道村¶
官路人家少邉城驛使頻李鷹終去洛王粲近歸秦(闕/)¶
<pb:KR4d0452_WYG_002-6a>¶
地羣龍閗泥沙尺蠖伸親朋應笑我頭白傍風塵¶
　　寄朱生¶
不知朱記室歳晚更如何老舅家誰托孀親髩已皤林¶
泉憂患少京國是非多為客幾時了悲凉弹鋏歌¶
　　留别儒襌¶
溪行魚不畏巖宿虎相随怕客談新事逄人誦舊詩衲¶
輕聊覆體米滑欲翻匙僧臘知餘幾霜髭已滿頥¶
　　謝頋副言問疾¶
<pb:KR4d0452_WYG_002-6b>¶
入謝公家事時勞長者車可憐新病後未覺故人踈渭¶
北偏饒夢河南近得書相忘吾豈敢欲出怯籃輿¶
　　訪耿君玉隠居¶
居幽穿洞府岸狭束溪流細逕隣翁熟懸崖逺客愁橋¶
明山月上忩暗野雲浮世事何曽到年侵亦白頭¶
　　夜雨二首¶
闗河隔千里筆硯寄餘生老覺鄉心重閒知世念輕㣲¶
風摇竹影細雨&KR0609;簷聲落魄縁何事吾今不用名¶
<pb:KR4d0452_WYG_002-7a>¶
忩秋風獵獵簷夜雨頻頻蛩韻愁於我燈花笑向人此¶
身猶在洛何日定歸秦不必黄梁熟真慚白髪新¶
　　未歸¶
渭水遥通洛函闗近隔秦百年垂老日千里未歸身夢¶
寐嫌為客妻拏不諱貧一官無可戀花氣五陵春¶
　　荅京叔文季昆仲¶
何䖏音書至劉家好弟兄科名先世在詩律早年成嶺¶
北饒風雪淮南困甲兵論文吾有意尊酒阻同傾¶
<pb:KR4d0452_WYG_002-7b>¶
　　飲山家¶
為愛春風好乘時把一杯百年䨇眼在萬事寸心灰花¶
向坐中落客從雲外来詩成無紙筆書地惜蒼苔¶
　　浮生懐裕之¶
漢節飛雲外秦城落照邉浮生空自老歸計定何年淚¶
滿陳蕃榻心遥祖逖鞭短詩聊遣興羞向故人傳¶
　　撫州¶
北界連南界昌州又撫州月明魚泊夜霜冷䑕山秋為¶
<pb:KR4d0452_WYG_002-8a>¶
客無時了勞生有許愁殘年嬰世&KR0224;吾欲謝溪鷗¶
　　至滑州堤¶
舊事悲存殁殘年厭往還孤城晴雪底䨇塔暮雲間鳥¶
沒長堤在龍歸老井閒隔林青數㸃多是濬州山¶
　　出鴉路宿北石橋¶
燒火連山暗春雲出谷遲避人投野店繋馬就踈籬舊¶
宇頽垣在新愁客枕知清明無幾日細與數歸期¶
　　宿南石橋¶
<pb:KR4d0452_WYG_002-8b>¶
江流平入楚山勢逺連秦岸栁猶含凍溪花欲破春石¶
衘(闕/)　古沙印虎蹄新晚境長為客空山不見人¶
　　承徳亨見訪¶
世事元無定人生只合閒君今悲白髪我亦負青山廢¶
郭官居冷荒年旅食慳冣怜情義厚朝至暮方還¶
　　次荅正卿¶
何人依玉樹有客隠京華老覺身為累時勞夢到家且¶
騎山簡馬誰識子陽蛀日暮秋風起飛塵滿畵义¶
<pb:KR4d0452_WYG_002-9a>¶
　　次荅伯直侍郎三首¶
家貧餘四壁地勝接三鄉才賦征司馬形容老遂良畵¶
眉從爾闊舞䄂為誰長生死交情在書紳示不忘¶
升斗貪㣲禄闗河隔故鄉詠歸懐靖節知足愧張良不¶
問黄金盡猶憐白髪長江湖風浪急相喣勝相忘¶
洶洶何時定飄飄着䖏鄉音書黄耳絶兄弟白眉良晚¶
景情偏重凉宵語更長舊逰零落盡别後實難忘¶
　　冠氏留别趙帥¶
<pb:KR4d0452_WYG_002-9b>¶
主人情爛熳客子自奔忙不見猶頻夢相逄合㫁膓秋¶
凉抛藥褁夜雨倒壷觴囬首髙城北幽燕去路長¶
　　送靳才卿之平陽¶
却向西州去瀟瀟雪滿簮丘園初到眼兒女總闗心汾¶
水野烟白霍山寒霧深得歸歸更好吾亦愛春音¶
　　呈君羙¶
上陽門外路日暮獨歸時齒髪已衰謝風塵仍别離㫁¶
雲横紫閣急雨掠蒼陂地勝饒新句君将寄阿誰¶
<pb:KR4d0452_WYG_002-10a>¶
　　得邳大用書復寄¶
百年真夢寐萬國乆風塵老去偏相憶書来恨不頻季¶
鷹猶在洛王粲未歸秦谷口知何似他時願卜隣¶
　　楊飛卿¶
吾宗乆零落之子亦中年紫閣堪髙卧𤣥經擬共傳前¶
言非戱爾舊䖏想依然留着新詩筆教随過海船¶
　　文紀行贈以小歩馬¶
洛水西頭路桃花夹岸香偏宜紅叱撥小試紫㳺韁雨¶
<pb:KR4d0452_WYG_002-10b>¶
逕沙初軟春山草正長杖藜猶過我此别莫相忘¶
　　　　祖卿¶
東(闕/)　　别西河迤&KR0404;囬元戎期坐嘯上客入行䑓夢¶
裡(闕/)　　生前張翰盃龍池清似染應恨不歸来¶
　　寄張君羙¶
我無茅一把誰有橘千頭應物機仍拙憂時涕欲流謾¶
違魚鳥信豈為稻梁謀老去輕三仕詩来抵四愁¶
　　宿重陽宫¶
<pb:KR4d0452_WYG_002-11a>¶
村(闕/)　　盡軒忩臨水多野禽如舊識隣叟漸相過林¶
静連(闕/)　籬踈補女蘿夜深眼不着倚杖看星河¶
　　陶君秀晋人甞為司竹監使因祖淵明甞㳺五栁¶
　　　莊為立五栁祠在縣東西原方見有祠堂詩碑¶
　　　(淵明詩寄陶/監使君秀)向禹城侯先生司竹時與扶風張¶
　　　明叙六曲李仲常鳯翔董彦材從之學如白雲¶
　　　樓海棠舘所謂勝逰也兵後吾弟主之亦西州¶
　　　衣冠之幸感今慨昔不能不惘然也握手一笑¶
<pb:KR4d0452_WYG_002-11b>¶
　　　知復何年敢先此以為質兼示鄠亭趙秀才¶
家世江頭令風流竹裏仙海棠烘曉霽野筍淡春烟尊¶
爼違今日弦歌記昔年挂冠吾有意送老白雲邉¶
違别亦已乆蕭蕭䨇鬂絲自憐多病後不似早年時暮¶
雨千山道春風五栁祠剩留溪上竹到䖏刻新詩¶
不見長楊舘人家只翠㣲溪流環監署林影入宫闈花¶
鴨夜方静竹䶉秋更肥青仙無䖏問老淚日沾衣(侯先/生舜)¶
(臣沒後其家人軰夢/為青仙觀管香使)¶
<pb:KR4d0452_WYG_002-12a>¶
老病鄉心重艱危世契踈少年知自立近日定何如渭¶
上千叢玉陂頭半尺鱸往来元不惡容我坐籃輿(鄠縣/志)¶
　七言絶¶
　　讀汝南遺事¶
軹道牽羊事已非更堪行酒着青衣裏頭婢子那知此¶
争逐君王烈熖歸¶
六朝江水故依然隔㫁中原又百年長笑桓温無逺畧¶
竟留王猛佐苻堅(元/音)¶
<pb:KR4d0452_WYG_002-12b>¶
　　讀通鑑¶
風烟惨淡駐三巴漢燼將燃蜀婦髽欲起温公問書法¶
武侯入冦冦誰家(輟耕/録)¶
　　紫陽閣¶
碧瓦朱甍動紫烟清風吹袂渺翩翩夢囬憶得三生事¶
悔落黄塵六十年(鄠縣/志)¶
　　題二賢祠¶
從經操懿狎孤兒世事尤非扣馬時若道後人真可誑¶
<pb:KR4d0452_WYG_002-13a>¶
空山焉有二賢祠¶
　　癸丑二月望奉天楊奐題首陽山夷齊廟同里王¶
　　璨張端平陸貟擇從行(石刻在首/陽小廟)¶
　　涿南見蠶婦本汴梁貴家¶
蠶月何曽出後堂干戈流落客他鄉羅衣着盡無人問¶
自把荆籃摘野桑¶
　　出郭作¶
燕姬歌䖏囀鶯喉燕酒春来滑似油自有五陵年少在¶
<pb:KR4d0452_WYG_002-13b>¶
平明騎馬過盧溝¶
　　過湯隂崇壽寺二首¶
城荒寺古冷於冰絳帳誰燒照佛燈閒遶空階觀石刻¶
偶聞音語得鄉僧¶
老僧七十六春秋霜滿修眉雪滿頭見説故人揩病目¶
幾時携杖入西州¶
　　　君羙二首¶
寒雁(闕/)　下五湖長安西望獨躊躇無情誰似張公子¶
<pb:KR4d0452_WYG_002-14a>¶
兩見秋風不寄書¶
銅柱從(闕/)泣堕鳶鴟夷心事五湖船頭顱如此人間世¶
不得青山(闕/)暮年¶
　　管寕濯足圖¶
踏遍遼東未是癡黎床欲穴只心知好留一掬黄泥水¶
墁却曹郎受襌碑¶
　　失題¶
仕晚(闕/)　　學拙家貧人道治生踈滿山&KR0340;蕨春風老¶
<pb:KR4d0452_WYG_002-14b>¶
昨夜鄰翁有報書¶
　　泛舟¶
燕子迎風掠水飛樓前楊栁緑依依十年不作南塘夢¶
怕見殘陽上客衣¶
　七言律¶
　　長安感懐¶
此心直欲作東周再到長安已白頭往事無憑空撃楫¶
故人何䖏獨登樓月摇銀海秦陵夜露滴金莖漢殿秋¶
<pb:KR4d0452_WYG_002-15a>¶
落日酒醒䨇淚眼幾時清渭向西流(元詩/體要)¶
　　延祥觀¶
長(闕/)　遣降精魂氣應潜龍道自存𤣥武式中消日月¶
春明門外轉乾坤諸王决計戡多難睿主應期即至尊¶
天命有歸赤符後遺風猶記老人村(陜西/志)¶
　　重陽觀¶
終南佳䖏小壺天教啔全真自此仙道紀宏開山色裏¶
通明髙聳日華邉南連地肺花浮水西望經䑓竹滿烟¶
<pb:KR4d0452_WYG_002-15b>¶
最愛雲忩無事客寂然心月照重𤣥(盩厔/志)¶
　　遇仙觀¶
一飲甘河萬事休喚囬蝴蝶夢莊周口傳鉛汞五篇缺¶
神馭雲龍八極逰寰海𤣥風開羽客遇仙清跡想毛裘¶
百年更有何人酌人自無縁水自流(同/上)¶
　　通濟橋原題(秋九月被召過/此石刻在橋下)¶
五丁鑿石極堅頑陌上行人得往還月魄半輪沉水底¶
虹腰千尺駕雲間鄭卿車渡心應愧秦帝鞭驅血尚殷¶
<pb:KR4d0452_WYG_002-16a>¶
為問長江深幾許雪風吹馬下天山(趙州/志)¶
　　試萬寕宫¶
月淡長揚曉色清天題飛下寂無聲南山霧豹文章在¶
北海雲鵬羽翼成玉檻玲瓏紅露重金爐縹緲翠烟輕¶
誰言夜半曽前席白日君王問賈生(文/類)¶
　　至日¶
憶初年少在南梁兄弟歡逰乆未忘春色共傾花底酒¶
雨聲常對竹邉床怒鯨一夕掀洪浪㫁鴈何時續舊行¶
<pb:KR4d0452_WYG_002-16b>¶
辜負亂来同被約尺書不到十年強(五倫/詩)¶
　　謁聖廟¶
㑹見春風入杏壇奎文閣上獨凭欄淵源自古尊洙泗¶
祖述何人似孟韓竹簡不随秦火冷揩林空倚魯城寒¶
飄零踪跡千年後無復東西老一簞(闕里/志)¶
　　題終南和甫提㸃筠溪(石刻在/祖庵)¶
仙家静住西南溪竹外湏信無餘師平生髙節鬼亦畏¶
一㸃虚心人得知林深自有天地在嵗暮不受風霜欺¶
<pb:KR4d0452_WYG_002-17a>¶
何時借我半忩月萬里黄塵䨇鬢絲¶
　五言古¶
　　孫烈婦歌¶
平陸有烈婦地望雄諸吳從居孩提間體貌逈爾殊舉¶
家愛惜心不啻千金珠眉拂夏繭蛾髩亸春林烏芙蓉¶
羡顔色冰雪羞肌膚十二巧針指十四婉歩趨姻戚未¶
省識閨閫何曽踰孫郎邑中秀少小依師儒䨇親為擇¶
對買紅纒酒壺青鸞得綵鳯誓結百年娛屈已接妯娌¶
<pb:KR4d0452_WYG_002-17b>¶
盡心奉舅姑孰謂連理枝半壁先摧枯春風合歡床分¶
守夜雨孤西鄰乆歡慕(指王/氏子)誠與六禮俱賄好靡不周¶
下逮役使徒父兄去世亂倉卒誰携扶母嫂怜㓜寡且¶
㣲反哺雛號訢竟莫察僵仆氣不甦同穴大義在初言¶
寕忍辜日聞勢轉逼托媒致區區将汝已死婦配我未¶
葬夫朝决暮即行参差當自屠王族忽承命搔首乆踟¶
蹰此事難為諧此理古亦無婦聞一撫掌天道卒敢誣¶
腐骨尚知愛而况生人軀素志從此伸里巷咸驚吁秋¶
<pb:KR4d0452_WYG_002-18a>¶
風萬馬来所至皆丘墟粟堆坡頭路月黒忘﨑嶇鄉兵¶
共烏合焉能保不虞俄頃鼓聲絶崩潰東北隅壮者遭¶
殺僇弱者遭縻驅婦時飛懸(闕/)　　　　見皎皎盈尺¶
玉(闕/)　　蠅汚鮮鮮全匹錦豈容濁穢塗向是健男子¶
(闕/)　丈二殳航海繪長鯨盪荆(闕/)於菟悲哉女子志福¶
(闕/)欝壮圖胡不具始末奏之逹帝都外則詔郡國内則¶
正宫襦胡不搆祠宇揭之當官衢近使感義節逺使懲¶
淫愚不然布䑓閣直筆一再濡特書彤史上永世曠範¶
<pb:KR4d0452_WYG_002-18b>¶
模(山西/志)¶
　　諭内¶
天地具此身胚胎乃潜受甚者感異類焉敢計妍醜冠¶
盖傳百世萬求只一胄所以孟軻氏立言痛無後飄零¶
風塵際&KR0184;作窮獨叟四年四懸弧吉兆自申酉顧我果¶
何人報施嗟已厚今冬復爾爾喜在得分剖女亦吾所¶
出胡為立可否天下盡男子無姑卒無婦伏羲畫八卦¶
錯綜為竒偶阿駒才五嵗見客謹拜叩稍稍愛紙筆門¶
<pb:KR4d0452_WYG_002-19a>¶
户(闕/)　　女生願有家教之奉箕帚乘龍非所期随(闕/)¶
　¶
　七言古¶
　　金谷行¶
洛陽園池天下無金谷近在西城隅晋時花草不復見¶
野人猶觧談齊奴齊奴豪奢誰比數酒酣愛撃珊瑚株¶
後堂春風滿桃李中百一枝名緑珠千金買歩障百金¶
買&KR0586;毺時時吹笛替郎語雲忩霧户長歡娛層堦欲下¶
<pb:KR4d0452_WYG_002-19b>¶
湏人扶豈料一日能捐軀紅飛玉碎頃刻裏空使行客¶
悲躊躇樓頭小婦感恩死君臣大義當何如(元/音)¶
　　有懐梁仲經父¶
羙人熒熒在何處海闊天低隔烟霧珊瑚零落芙蓉空¶
咫尺相望迷去路翠輦金輿䨇鳯凰風吹環珮聲琅琅¶
壺觴狼籍事已往一日萬里愁茫茫劉郎竟是誰家客¶
嵗晚霜華林葉赤羙人熒熒在何處鴨緑江頭江月白¶
(元/音)¶
<pb:KR4d0452_WYG_002-20a>¶
　　猶子嘉忠從予逰盖亦深知紫陽之學者甞於友¶
　　人家見䑕殘舊書一册乃冩本紫陽詩也懇求得¶
　　之録以寄予向往可知矣遂登諸卷詩凢四十二¶
　　首其不註所出者皆是册所載云(廷佐/識)¶
　¶
　¶
　¶
　¶
<pb:KR4d0452_WYG_002-20b>¶
　¶
　¶
　¶
　¶
　¶
　¶
　¶
　還山遺稿卷下¶
